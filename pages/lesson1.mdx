# Alfabet brydżowy

Poniżej znajduje się większość esencjalnych wyrażeń/skrótowców/kolokwializmów, których będę używał w swoim kursie. Warto zapamiętać to od razu, ale gdy się nie uda zawsze można tu wrócić

Co najmniej połowa z tego powinna być już oczywista, ale spisuję dla formalności

Na wstępie przypominam że w naszym systemie:

- Wistujemy **Odmiennie**
- Zrzucamy się **Odwrotnie**
- Gramy systemem **Strefa**

Trzeba to wiedzieć bo przeciwnicy mogą się ciebie na turnieju o to spytać i masz obowiązek wiedzieć!

### Terminy dotyczące kart

- figura - A lub K lub Q lub J
- honor - A lub K lub Q lub J lub 10
- blotka - karta niebędąca figurą
- sekwens - przynajmniej dwie karty po sobie (ale często kontekstowo więcej)
- Kolory stare - piki i kiery
- Kolory młode - kara i trefle
- Renons - brak kart w kolorze
- Singiel - Posiadanie jednej karty w kolorze
- Dubel - Posiadanie dwóch kart w kolorze
- Longer - długi kolor (raczej 6+ kart)
- fit - minimum 8 kart w kolorze razem z partnerem
- Mariaż - król i dama w jakimś kolorze
- Akademia - potoczne określenie na AKQJ w jednym kolorze
- "Drugi król", "Trzecia dama walet" - takie wyrażenia postaci LICZBA KARTA/KARTY oznaczają że mamy LICZBA kart w kolorze oraz naszymi najwyższymi i jedynymi znaczącymi kartami w nim są KARTA/KARTY
- "Sec" (sek) - oznacza że mamy dwie karty w kolorze (np. sekowy mariaż)
- Oznaczenia składu - zapis 5332 oznacza, że mamy w jakimś kolorze 5 kart, w jakimś 3, etc... Gdy to wynika z kontekstu może obowiązywać kolejność, tzn. 4531 oznacza 4 piki, 5 kierów, 3 kara i 1 trefla
- Lustro - sytuacja jak mamy +- tyle kart w każdym kolorze co partner (zwykle pada to słowo w negatywnym konteście, bo wolelibyśmy coś poprzebijać)
- Cegła - ręka absolutnie nieinteresująca swoim składem, najczęściej chodzi o 4333 (często najgorszy możliwy skład)
- Monokolor - określenie posiadania jednego bardzo długiego koloru, w który z dużym prawdopodobieństwem chcemy grać nieważne co partner w nim mamy
- Ręka dwukolorowa - posiadanie 5 kart w dwóch kolorach
- BAL - ręka zrównoważona (balanced)
- UNBAL - ręka niezrównoważona (unbalanced)
- Wyłączenie - sytuacja gdy oboje z partnerem mamy mało kart w jakimś kolorze (porządane w grze w kolor szczególnie)

### Potocznie o kolorach

` Nie mówimy tu o tych paskudnych kończynkach czy poduszkach`

- Trefle to inaczej: krajce, fufle
- Karo to inaczej: raczej nie ma tu odpowiedników
- Kier to inaczej: serce, herce
- Pik to inaczej: wino
- Bez atu to inaczej: buły, bułki, baty

### Terminy dotyczące licytacji

- C - trefl, D- karo, H- kier, S- pik, BA/NT - bez atu
- Czerwone założenia - wszyscy są w CZERWONYCH
- Zielone założenia - wszyscy są w ZIELONYCH
- Założenia korzystne - my w ZIELONYCH przeciwnicy w CZERWONYCH (ważne by nie mylić z zielonymi)
- Założenia niekorzystne - my w CZERWONYCH przeciwnicy w ZIELONYCH (ważne by nie mylić z czerwonymi)
- Otwarcie - pierwsza niepasowa odzywka
- Wejście - pierwsza niepasowa odzywka na naszej linii, gdy przeciwnicy otworzyli
- Rebid - druga odzywka osoby otwierającej
- F1 - odzywka forsująca na jedno kółko (nie wolno na nią spasować)
- GF - odzywka po której nie pasujemy przed końcówką (z może drastycznymi wyjątkami)
- NF - non forcing, odzywka nie forsująca
- do gry - odzywka która wprost mówi, że ten kontrakt chcemy grać, a partner może na nią spasować (i zwykle powinien)
- transfer - odzywka która wymusza u partnera rzucenie jakiejś innej
- automat - odzywka którą partner wymusił byśmy rzucili automatycznie
- NAT - odzywka naturalna (mówiąca to co na logikę oznacza. UWAGA: trzymamy się polskiego standardu i np. otwarcie 2 trefl oznaczające naturalne trefle nie jest naturalne z punktu widzenia prawa i trzeba alertować. Tak samo jest z wieloma innymi rzeczami)
- INV/INW - odzywka inwitująca
- Przeskok - odzywka którą celowo dajemy wyżej niż moglibyśmy w danym mieniu, by coś pokazać
- \* gwiazdką często oznaczamy odzywkę sztuczną (taką którą trzeba alertować)
- dograna - synonim do słowa końcówka
- częściówka - kontrakt poniżej końcówki
- Tolerancja gry w dany kolor - obiecywanie partnerowi fitu w danym kolorze, raczej 4+ karty - np. kontra wywoławcza obiecuje często kolory starsze, więc zgłasza tolerancję gry w nie
- pała - potocznie kontra
- AP - czasami używane jako 'all pass' by pokazać że wszyscy dalej spasowali
- Opłacalna obrona - przewalony kontrakt na którym tracimy mniej niż gdyby przeciwnik grał swój kontrakt i go ugrał
- Układowa ręka - ręka mocno niezrównoważona
- bilans - siła ręki, odnosi się do punktów

### Terminy w fazie rozgrywki

- Wist - pierwsza karta, ale może się odnosić do kolejnych pierwszych kart rozpoczynających lewę przez obrońców
- forta - karta którą wyrobiliśmy sobie i jest obecnie najwyższa w kolorze
- zrzutka - dowolna karta nie do koloru która niesie jakieś znaczenie
- claim - sytuacja gdy pokazujemy przeciwnikom karty i deklarujemy ile lew weźmiemy jeszcze. Mogą się zgodzić lub nie (w przypadku niezgody ta osoba rozgrywa w widne karty)
- fałszywy renons - dorzucenie nie do koloru, chociaż miało się jeszcze karty w nim
- "Zrollować sobie kontrakt" - potocznie przewalić coś
- Obłożyć - wziąć dość lew, by przeciwnik nie ugrał kontraktu

### Terminologia turniejów

- Maxy - potoczne określenie na zapis maksymalny, czyli procentowe porównywanie się z innymi graczami na sali na tej samej linii co my (EW lub NS)
- IMPy - zapis punktowy, wobec którego dostajemy tak dużo punktów jak bardzo wynikiem odstajemy od reszty sali
- VPy - uśrednione IMPy, spotykane w turniejach drużynowych
- W turnieju drużynowym nie raz usłyszysz pokój otwarty/ zamknięty i odnosi się to do dwóch połów sali, gdzie na jednej grasz z partnerem, a na drugiej wasi teammate'owie
- Cezar PID - twoje ID w PZBS (polskim związku brydża sportowego), wyrobisz jak będziesz musiał

**Jest znacznie więcej terminów, ale uznałem że dotyczą bardziej już technik gry (nawet bardzo podstawowych), a nie ich opisów, lub po prostu zapomniałem**
